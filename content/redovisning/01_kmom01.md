---
---
Redovisning kmom01
=========================

<!-- Detta innehåll är skrivet i markdown och du hittar innehållet i filen `content/redovisning/01_kmom01.md`. -->

**Har du tidigare kunskaper (eller förutfattade meningar) i objektorienterad programmering i PHP eller något annat språk?**  
Ja, jag har tidigare kunskaper i objektorienterad programmering i python och javascript.

**Hur gick det att komma in i PHP och programmering med objekt och klasser?**  
Det gick ganska bra då tänket är i stort det detsamma som i t ex oopython.

**Hur det gick det att utföra uppgiften “Gissa numret”?**  
Jag har haft stora bekymmer med uppgiften och hade behövt betydligt mer stöd och igångsättningshjälp från både genomgången, föreläsningen och guiden för att lösa den. Jag känner inte heller att jag har fått med mig tillräckligt med kunskap från htmlphp-kursen avseende sessioner vilket ju är en central del i uppgiften. Jag har läst allt som jag har kunnat hitta om det i era guider men känner inte heller att det gav mig så mycket hjälp... Uppgiften gick hyfsat fram till att jag skulle lösa problemet som kommer när man försöker ladda om en sida dit man nyss postat ett formulär via metoden post. Jag skapade, som i guiden, en processing-sida och redirectade tillbaka till index.php dit jag ville komma tillbaka, skriva ut resultatet och få upp "spelplanen" igen men då kom jag inte åt post-variablerna vilket jag ju gjorde i processing-sidan. Min lösning blev då att jag i processing-sidan plockade ut alla post-variablerna och sparade dem i sessionen istället och då kunde jag komma åt dem i index.php - rätt eller fel, bra eller dåligt...? Jag vet att det troligtvis går att lösa uppgiften på många olika sätt men jag skulle verkligen vilja få se ett exempel på lösning som ni föredrar och tycker är bra och som är hållbar d v s fungerar även i kommande kursmoment.

**Vilken taktik valde du för att lagra spelet i sessionen?**  
Jag valde som sagt att lagra alla post-variablerna i sessionen men även mitt game-objekt.

**Gick det bra att komma igång med Git och GitHub, du gjorde ungefär samma i design-kursen?**  
Har ju som sagt gjort det tidigare i design-kursen men denna gången strulade det lite då jag fick ett fatal error och fick sätta om origin med git remote set-url origin... MEN efter det fungerade allt och jag fick träna på att göra ytterligare en commit.

**Har du några inledande reflektioner kring me-sidan och dess struktur, känner du igen dig från design-kursen?**  
Ja, jag känner igen en del från design-kursen men skulle inte kunna reda ut uppgiften utan mos genomgång, vilken var bra. Många mappar och filer på många olika ställen är det...

**Vilken är din TIL för detta kmom?**
Vet inte vad jag ska säga... Har inte någon direkt TIL... Möjligtvis att jag har lärt mig att det som sparas i sessionen går att komma åt på alla webbsidor som har just den sessionen igång. I övrigt känner jag att denna första uppgiften blev som "en käftsmäll" och att jag undrar hur jag ska kunna klara kommande kursmoment om jag känner så här redan... Men så länge det är OK att uppgifterna kommer in lite sent så kommer jag förmodligen att kämpa på, envis som jag är... Jag tänker också att jag lär för livet och inte just bara för denna kursen.
