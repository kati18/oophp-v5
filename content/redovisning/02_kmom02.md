---
---
Redovisning kmom02
=========================

<!-- Detta innehåll är skrivet i markdown och du hittar innehållet i filen `content/redovisning/02_kmom02.md`. -->

**Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet** `make doc`**?**  
Det första jag kan säga om phpDocumentor är att det inte var det lättaste att få igång och såvitt jag har förstått var det fler än jag som hade problem med detta. Uppdaterade till slut till version 3.0.0 och blev då av med alla felmeddelanden. När det gäller UML har jag tidigare stött på det både i oopython och databas-kursen. I oopython för att se hur ny kod ska genereras och för att dokumentera egen kod och i databas-kursen för reverse engineering av relationer och beroenden i en databas. I båda kurserna upplevde jag UML som lite jobbigt och som extra moment som var tvugna att göras men jag kan samtidigt absolut se fördelen med det ur dokumentationshänseende och i planeringsfasen både för min och andras skull. Att phpDocumentor automatgenererar dokumentationen utifrån docblocksen är ju helt klart toppen. På så vis får man ju nytta av det som man redan har skrivit och det blir korrekt och samtidigt dokumenterat vilket ju är en stor fördel inte minst när man förvaltar kod tillsammans med andra eller lämnar över/tar över förvaltningen till/från någon annan. Konceptet make doc känns enkelt, bra och snabbt gjort. I dagsläget kan jag se att båda verktygen fyller sina syften men kanske att det väger över till fördel för phpDocumentor, det kändes lite snyggare och prydligare.

**Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?**  
Jag skrev medvetet om all kod utifrån mos förslag till kod i videoserien och testade samt fyllde på lite så att koden fungerade som den skulle utanför ramverket. Anledningen till att jag skrev om allt var för att se och lära mig fler sätt att skriva koden på samt att jag hade använt av mig av en processing-sida som jag inte visste hur jag skulle kunna implentera i ramverket. Så jag testade faktiskt inte att överföra mitt eget spel från kmom01 rakt av (kommer dock att testa framöver när jag hinner...). Jag följde som sagt med i videoserien, la till lite kod så att allt fungerade enligt kraven och gjorde mitt bästa för att strukturera koden med routehanterare.

**Hur känns det att skriva kod utanför och inuti ramverket, ser du fördelar och nackdelar med de olika sätten?**
När jag skrev kod utanför ramverket kände jag mig lite friare och på något sätt räckte det med att bara få det att fungera, även om jag verkligen försökte att skriva bra kod ändå. I ramverket kände jag mig lite mer styrd samtidigt som jag också fick "något att hålla mig i" och hjälp med vissa saker som exv att en session startas automatiskt. Jag har i tidigare kurser använt mig en hel del av ramverket Express och tycker om det och det blir säkert likadant med Anax när jag har lärt mig hur det fungerar, vilket i och för sig till mångt och mycket är samma grundtanke som i Express. Jag är ju en stor vän av ordning och reda, struktur och återanvändning av kod så mig passar det nog egentligen rätt så bra att arbeta i ramverk.

**Vilken är din TIL för detta kmom?**
Att man kan åstadkomma (nästan) vad som helst med kod bara man vet hur man ska skriva den. Är ju i och för sig inte något nytt men det blev lite extra tydligt för mig i Dice-uppgiften där jag fick en aha-upplevelse gällande klass och CSS-kod i den delen av uppgiften som har med den grafiska representationen av tärning.
